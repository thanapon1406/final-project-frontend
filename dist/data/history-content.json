{
  "history": {
    "title": "สำนักงานโครงการจัดหมู่บ้านตัวอย่างห้วยตึงเฒ่า อันเนื่องมาจากพระราชดำริ",
    "subtitle": "ประวัติความเป็นมา",
    "content": [
      {
        "section": "การเริ่มต้นโครงการ",
        "text": "เมื่อปี พ.ศ. ๒๕๒๓ พระบาทสมเด็จพระบรมชนกาธิเบศร มหาภูมิพลอดุลยเดช มหาราช บรมนาถบพิตร ได้เสด็จเยี่ยมศูนย์เกษตรกรรมทหาร จทบ.ช.ม. โดยมี พล.ต.รวมศักดิ์ ไชยโกมินทร์ เป็น ผบ.จทบ.ช.ม. ในขณะนั้นและได้ถวายการบรรยายสรุป การดำเนินงานโครงการของศูนย์เกษตรกรรมทหาร ได้ทรงทราบถึงปัญหาของการขาดแคลนน้ำที่จะนำมาใช้ทางการเกษตร จึงได้มีพระราชดำริให้สร้างอ่างเก็บน้ำขึ้น",
        "image": {
          "src": "image/history/image1.jpg",
          "width": 469,
          "height": 316,
          "align": "left"
        }
      },
      {
        "section": "การกำหนดพื้นที่",
        "text": "โดย พระองค์ทรงได้กำหนดแนวเขตที่จะสร้างสันเขื่อน และบริเวณที่จะขุดสร้างเป็นอ่างเก็บน้ำด้วยพระองค์เอง ซึ่งมีพื้นที่ของอ่างเก็บน้ำทั้งสิ้นประมาณ ๓๐๐ ไร่ มีความจุ ๑.๔ ล้าน ลบ.ม. และได้กำหนดชื่อว่า \"อ่างเก็บน้ำห้วยตึงเฒ่า\"",
        "image": {
          "src": "image/history/image2.jpg",
          "width": 281,
          "height": 197,
          "align": "right"
        }
      },
      {
        "section": "การสนับสนุนงบประมาณ",
        "text": "โดยพระองค์ทรงพระราชทานเงินส่วนพระองค์ จำนวน ๒ ล้าน ๕ แสนบาท และใช้เงินจากรัฐบาลอีก ๒ ล้านบาท รวมเป็นเงินทั้งสิ้น ๔ ล้าน ๕ แสนบาท ในการก่อสร้าง อ่างเก็บน้ำห้วยตึงเฒ่า และด้วยปัญหาของการบุกรุกพื้นที่ของราษฎร ในพื้นที่บริเวณเชิงดอยสุเทพ พระองค์จึงทรงรับสั่งให้ รวบรวมราษฎรที่บุกรุกพื้นที่ของทางราชการ ให้มาอยู่รวมกัน ณ บริเวณด้านทิศใต้ของอ่างเก็บน้ำ โดยให้จัดแบ่งพื้นที่ให้แก่ราษฎรกลุ่มดังกล่าวจำนวน ๖๑ ครอบครัว",
        "image": {
          "src": "image/history/image4.jpg",
          "width": 232,
          "height": 158,
          "align": "left"
        }
      },
      {
        "section": "การจัดสรรพื้นที่",
        "text": "ซึ่งจัดแบ่งเป็นที่อยู่อาศัยครอบครัวละ ๒ งาน และเป็นพื้นที่ทำกิน ที่สวน ๒ ไร่ และที่นา ๑ ไร่ โดย ทภ.๓ ได้จัดตั้งโครงการจัดหมู่บ้านตัวอย่างห้วยตึงเฒ่า อันเนื่องมาจากพระราชดำริ มาดำเนินงานโครงการ เพื่อพัฒนาส่งเสริมอาชีพ และดูแลความเป็นอยู่ของกลุ่มราษฏรในโครงการดังกล่าว ซึ่งจากความสำเร็จของการดำเนินงานตามโครงการอ่างเก็บน้ำห้วยตึงเฒ่าตามพระราชดำริ และโครงการจัดหมู่บ้านตัวอย่างห้วยตึงเฒ่า อันเนื่องมาจากพระราชดำริ ทำให้ราษฎรหมู่บ้านห้วยตึงเฒ่า ดำรงชีพอยู่อย่างพอเพียง",
        "image": {
          "src": "image/history/image5.jpg",
          "width": 175,
          "height": 144,
          "align": "right"
        }
      },
      {
        "section": "การพัฒนาต่อเนื่อง",
        "text": "ด้วยอาชีพเกษตรกรรมและไม่มีการบุกรุกพื้นที่ป่าเพิ่มเติม ต่อมาโครงการจัดหมู่บ้านตัวอย่างห้วยตึงเฒ่าอันเนื่องมาจากพระราชดำริ ได้สิ้นสุดโครงการลง แต่การดูแลราษฎร ที่อยู่ในพื้นที่โครงการยังคงอยู่ในความดูแล ของ มทบ.๓๓ ซึ่งเป็นหน่วยที่รับผิดชอบดูแลพื้นที่ รวมจำนวนกว่า ๒,๔๖๒ ไร่ ซึ่งเป็นพื้นที่ น.ส.ล. ที่อยู่ในความดูแลของ มทบ.๓๓",
        "image": {
          "src": "image/history/image6.jpg",
          "width": 259,
          "height": 200,
          "align": "left"
        }
      },
      {
        "section": "การพัฒนาเป็นแหล่งท่องเที่ยว",
        "text": "และต่อมาในปี ๒๕๔๐ กองทัพบก ได้มีนโยบายส่งเสริมการท่องเที่ยวในเขตทหาร มทบ.๓๓ จึงได้ดำเนินการพัฒนาพื้นที่ของอ่างเก็บน้ำห้วยตึงเฒ่าขึ้น ทั้งทางด้านการเกษตร และการเป็นสถานที่พักผ่อนหย่อนใจ และเป็นแหล่งท่องเที่ยวเชิงธรรมชาติ สำหรับประชาชนโดยทั่วไป โดยได้จัดตั้ง สำนักงานโครงการส่งเสริมการท่องเที่ยวอ่างเก็บน้ำห้วยตึงเฒ่า ขึ้นเพื่อดำเนินการและบริหารจัดการให้เป็นสถานที่ท่องเที่ยวของกองทัพบก",
        "image": {
          "src": "image/history/image7.jpg",
          "width": 414,
          "height": 202,
          "align": "left"
        }
      },
      {
        "section": "การให้บริการปัจจุบัน",
        "text": "ในการให้บริการแก่ประชาชนโดยทั่วไป ได้ใช้เป็นสถานที่พักผ่อนหย่อนใจ สถานที่ฝึกอบรม และจัดกิจกรรมในด้านการดูแลทรัพยากรธรรมชาติ และการออกกำลังกายรวมทั้งช่วยส่งเสริมสร้างสวัสดิการและสร้างรายได้ให้แก่ชุมชนท้องถิ่นและราษฎรหมู่บ้านห้วยตึงเฒ่า รวมถึงกําลังพลของหน่วยในกองทัพบก ตลอดจนครอบครัว รวมทั้งสินค้าโอทอป, สินค้าทางการเกษตรของเกษตกรในพื้นที่ อันมีผลในการเสริมสร้างขวัญและกําลังใจในการปฏิบัติราชการรวมทั้งการอํานวยความสะดวกและสนับสนุนการปฏิบัติราชการ ของส่วนราชการต่างๆ ในชุมชนท้องถิ่น",
        "image": {
          "src": "image/history/image9.jpg",
          "width": 286,
          "height": 202,
          "align": "left"
        }
      },
      {
        "section": "วิสัยทัศน์ปัจจุบัน",
        "text": "สำนักงานโครงการส่งเสริมการท่องเที่ยวอ่างเก็บน้ำห้วยตึงเฒ่า ได้ดำเนินการและบริหารจัดการโครงการ โดยได้มุ่งเน้นการรักษาสภาพแวดล้อม และทรัพยากรธรรมชาติในพื้นที่ เสริมสร้างคุณภาพชีวิตของราษฎรหมู่บ้านห้วยตึงเฒ่า และให้บริการด้านการเป็นสถานที่พักผ่อนหย่อนใจ เป็นสถานที่ท่องเที่ยวเชิงธรรมชาติ รวมทั้งเพื่อเป็นสวัสดิการแก่ราษฎรของหมู่บ้านห้วยตึงเฒ่า, กําลังพลครอบครัวของ มทบ.๓๓ และหน่วยทหารในพื้นที่ จว.ช.ม. รวมทั้งสามารถเป็นสถานที่ท่องเที่ยวในเขตทหารของกองทัพบก ในการให้บริการแก่ประชาชนโดยทั่วไป ได้เป็นอย่างดี"
      }
    ],
    "mainImage": {
      "src": "image/history/image8.jpg",
      "width": 982,
      "height": 326,
      "alt": "ภาพรวมอ่างเก็บน้ำห้วยตึงเฒ่า"
    },
    "styling": {
      "containerWidth": "900px",
      "headerBackground": "#036",
      "headerClass": "text-white text-center"
    }
  }
}