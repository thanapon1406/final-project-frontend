{
  "about": {
    "title": "เกี่ยวกับเรา",
    "content": [
      {
        "paragraph": "พระบาทสมเด็จพระเจ้าอยู่หัวรัชกาลที่ ๙ ได้ทรงเยี่ยมศูนย์เกษตรกรรมทหาร จังหวัดทหารบกเชียงใหม่ เมื่อวันที่ 13 กุมภาพันธ์ พุทธศักราช 2523 และได้ทรงทราบถึงปัญหาการขาดแคลนน้ำที่ใช้ในการเกษตร จึงมีพระราชดำริให้สร้างอ่างเก็บน้ำขนาดความจุ 1.4 ล้านลูกบาศก์เมตร ที่ตำบลดอนแก้ว อำเภอแม่ริม จังหวัดเชียงใหม่ และต่อมาได้ทรงทราบว่าในบริเวณที่สร้างอ่างเก็บน้ำนั้นมีราษฎรบุกรุกพื้นที่เข้ามาอาศัย และทำกิน ซึ่งเป็นพื้นที่ของราชการทหาร จึงได้มึพระราชดำริให้รวบรวมราษฎร ที่บุกรุกพื้นที่ดังกล่าว มาจัดตั้งเป็นหมู่บ้านตัวอย่าง โดยกองทัพภาคที่ 3 จึงได้จัดตั้งเป็น \"โครงการจัดหมู่บ้านตัวอย่างห้วยตึงเฒ่า\""
      },
      {
        "paragraph": "เมื่อวันที่ 8 มีนาคม 2530 ให้ มณฑลทหารบกที่ 33 เป็นหน่วยดำเนินการ ต่อมา กองทัพบกได้มีนโยบายให้จัด การท่องเที่ยวในหน่วยทหารขึ้น มณฑลทหารบกที่ 33 จึงได้พัฒนาอ่างเก็บน้ำห้วยตึงเฒ่าให้เกิดประโยชน์สูงสุด ทั้งด้านเกษตรกรรม ทางด้านการท่องเที่ยว รวมทั้งการพักผ่อนหย่อนใจ"
      },
      {
        "paragraph": "โดยในปี 2540 อ่างเก็บน้ำห้วยตึงเฒ่า ได้รับงบประมาณจากการท่องเที่ยวแห่งประเทศไทย มาพัฒนาพื้นที่ให้เป็นสถานที่ท่องเทียวที่สมบูรณ์แบบ มีภูมิทัศน์ที่สวยงาม มีสิ่งอำนวยความสะดวกครบครัน ท่ามกลางบรรยากาศที่เป็นธรรมชาติ ทำให้ได้รับความนิยมจากนักท่องเที่ยว ที่เข้ามาใช้บริการเป็นจำนวนมาก"
      }
    ],
    "styling": {
      "sectionClass": "py-0",
      "overlayClass": "dark-overlay",
      "containerClass": "container py-5"
    }
  }
}